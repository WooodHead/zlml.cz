---
timestamp: 1382390436000
title: Důležitost titulku podruhé (a naposled)
slug: dulezitost-titulku-podruhe-a-naposled
---
Také bych mohl začít slovy: "Jsem to ale trouba." V následujících několika odstavcích bych rád navázal na článek, kde jsem upozorňoval na to, jak je <code>title</code> tag důležitý (http://zlml.cz/portal-zcu-docasne-mimo-provoz). Což jsem si ostatně nechtěně vyzkoušel.

# Jak málo stačí k umístění ve vyhledávači

Tag <code>title</code> je jeden z nejvíce důležitých prvků na webové stránce. Zároveň je však jeden z nejvíce opomíjených. Proč se však opět vracím k již dávno vyřešenému problému? Krátce poté co jsem napsal onen osudný článek, mohl jsem pozorovat krásný efekt o kterém jsem psal. Vytvořil jsem totiž článek, jehož URL adresa měla změní <code>...cz/portal-zcu-docasne-mimo-provoz</code> a ve vyhledávači jsem vystupoval s titulkem <code>Portál ZČU dočasně mimo provoz | Martin Zlámal</code>.

S tímto článkem jsem se okamžitě dostal na první stránku ve vyhledávači a dodnes pozoruji ve statistikách doslova tisíce zobrazení (což je na velikost mého bezvýznamného blogu opravdu hodně) na různé kombinace slov **portal** a **zcu**. Celkem jsem napočítal 7 variant což už chce zapojit fantazii pro spojení dvou slov tolika způsoby.

# Jenže není zobrazení jako zobrazení

Možná by z toho měl kde kdo radost, ale mě osobně to moc nenadchlo. Je třeba se zamyslet nad tím, jaká je z tohoto zobrazení asi návštěvnost, když jsem jednak na pozici až pod tím správným portálem a pak má článek takový titulek, na který nikdo z vyhledávání dobrovolně nepřistoupí. Mizivou.

Oproti tomu naopak články, které byly napsány vyloženě z důvodu zájmu (http://zlml.cz/routovani-v-nette-prakticky) mají mnohem větší procento prokliků. A to nelze srovnávat počty zobrazení jednotlivých článků. Každopádně zdaleka největšího CTR dosahují články, ve jsou popsány návrhové vzory v PHP (např. http://zlml.cz/navrhovy-vzor-factory-method).

Rád bych z tohoto pozorování vyvodil jednoduchý závěr, který je však myslím více než jasný. Nemá smysl psát o jakémkoliv nápadu, ale má smysl psát o tématech, o které je evidentní zájem, což lze ve statistikách snadno pozorovat. Snad jen jednou za čas je zajímavé vybočit z řady a sledovat reakce návštěvníků.