Na relativně dlouhou dobu jsem se teď odmlčel. Psal jsem totiž někam jinam než na blog a svůj příděl písmenek na měsíc jsem odevzdával právě tam. Ale stálo to za to. Totiž jak se to vezme. Projděme si sled událostí. Událost první. Poprvé jsem [představil](http://www.slideshare.net/MartinZlmal/nodejs-42314371) svůj projekt na FAV, kde studenty zaujal a na konci přednášky se kolem samotného projektu utvořil hlouček zvědavců toužící prohlédnout si zařízení lépe. Událost druhá. Představil jsem tento projekt [širší veřejnosti](http://www.slideshare.net/MartinZlmal/barcamp2015) na Barcampu v Plzni a získal jsem velkou spoustu negativních reakcí. Samotná zadávající firma se dále přestala o tento projekt více zajímat a musel jsem se s tím chvíli pasovat, abych věděl na čem jsem. Událost třetí. I když mi to chvíli trvalo, tak jsem se vzpamatoval, implementoval jsem ještě několik cool věcí a tento projekt uvedl do finální fáze, kdy bych byl ochoten se s ním pochlubit před odborným publikem. Tak jsem také u SZZ udělal a práci úspěšně obhájil. Událost čtvrtá a poslední. Tato práce [vyhrála soutěž](http://www.abb.cz/cawp/seitp202/67b19426a3ab3b8fc1257e6e004f2d33.aspx) ABB University Award 2015 - soutěž o nejlepší technicky zaměřenou vysokoškolskou práci v ČR.

Proč to vůbec říkám? Abych si trošku zamachroval... (-: Ale také proto, abych s lehkým úšklebkem poděkoval všem lidem, díky kterým jsem se chvíli cítil fakt špatně a díky kterým jsem tu práci po Barcampu přihlásil do soutěže. Chtěl jsem vědět, jestli je to fakt taková sračka a bude to jasná tečka za mým snažením, nebo ta práce (resp. myšlenka) má nějaký smysl. A smysl to mělo. Hodnotil se nápad, zpracování a to jak jsem to ústně přednesl (pravděpodobně). Pokud máte čas, tak si tuto práci můžete přečíst. Budu rád pokud tak (alespoň nějak rychle) učiníte a můžeme si o tom popovídat více.

<iframe src="//www.slideshare.net/slideshow/embed_code/key/q1xdPbSZTIUXQ" width="600" height="750" frameborder="0" marginwidth="0" marginheight="0" scrolling="no" style="border:1px solid #CCC; border-width:1px; margin-bottom:5px; max-width: 100%;" allowfullscreen> </iframe>

Co celá práce velmi jednoduše řečeno řeší? Jak co nejrychleji dostat data z nějaké elektroniky (koncentrátoru) až do webové aplikace a zpět. K tomu by mělo být (a je) možné změnit zapojení sítě, tzn. jedná se o logickou síť, která není závislá ani na fyzickém zapojení, ani na použitých zařízeních a technologiích. Ve výsledku je to triviální problém, ale ne každý jej dokáže vstřebat, nebo si něco takového vůbec připustit.

Co dál ještě nevím. Uvidím, jestli se to nějaké firmě zalíbí více, než té současné a bude schopna se za to postavit. Pokud ne, tak celý nápad postrádá smysl a vrhnul bych se asi do nějakých myšlenek uvedených ke konci práce, jako je například [Li-Fi](https://en.wikipedia.org/wiki/Li-Fi), nebo částečně decentralizovaný přístup sítě. Jedno vím ale jistě. Na Barcamp už s tím ani nepáchnu... :-))